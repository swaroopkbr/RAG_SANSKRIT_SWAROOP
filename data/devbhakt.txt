
### कथा - देवभक्त ###

एकः परमः देवभक्तः अस्ति । सः प्रतिदिने भक्त्या देवस्य प्रार्थनाम् करोति ।
"देव, कृपया मह्यं आरोग्यम् ददातु, धनम् ददातु" इति ।
सः किंचित् अपि प्रयत्नं न करोति, कार्यं न करोति । देवः साहाय्यं करिष्यति इति तस्य विश्वासः ।

एकस्मिन् दिने सः वृषभशकटे गच्छति स्म । मृण्मार्गः आसीत् । तदा वृष्टेः आरम्भः अभवत् ।
घटिकात्रयं वृष्टिः निरन्तरम् आगतवती । तदा तस्य शकटस्य चक्रं मार्गे अन्तः गतम् ।
सः उपविश्य—"देव, कृपया साहाय्यं करोतु, अहं परमभक्तः अस्मि" इति प्रार्थनाम् कृतवान् ।

तदा मार्गे एकः सज्जनः आगतवान् । भक्तं दृष्ट्वा पृष्टवान्—
"भो मित्र, किंचित् साहाय्यम् आवश्यकम् वा?" इति ।
तदा भक्तः उक्तवान्—"भवतः साहाय्यम् न आवश्यकम् । देवः अस्ति । सः एव साहाय्यं करोति" इति । ततः सज्जनः गतवान् ।

किंचित् समयानन्तरम् अन्यः एकः आगतवान् । सः अपि पृष्टवान्—"भो मित्र, किंचित् साहाय्यम् आवश्यकम् वा?" इति ।
भक्तः पुनः उक्तवान्—"भवतः साहाय्यम् न आवश्यकम् । देवः अस्ति । सः एव साहाय्यं करोति" इति । सः अपि गतवान् ।

इदानिं वृष्टिः अधिका अभवत् । जलं तस्य कण्ठपर्यन्तं आगतम् । तदा पुनः एकः आगतवान्—
"भो मित्र, किंचित् साहाय्यम् आवश्यकम् वा?" इति ।
भक्तः पुनः उक्तवान्—"भवतः साहाय्यम् न आवश्यकम् । देवः अस्ति । सः एव साहाय्यं करोति" इति । सः अपि गतवान् ।

वृष्टिः अधिका अभवत् । सः जले मृतवान् । तदा सः स्वर्गं गतवान् ।
सः देवम् पृष्टवान्—"देव, अहं भवतः परमभक्तः । यदा मम कष्टः अभवत्, भवान् किंचित् अपि साहाय्यं न कृतवान् । किमर्थम्?" इति ।

तदा देवः उक्तवान्—
"भो भक्त, अहं त्रिवारम् आगतवान् । पृष्टवान् च—'साहाय्यम् आवश्यकम् वा?' इति ।
परन्तु भवान् न स्वीकृतवान् । यदि भवान् प्रयत्नम् एव न करोति चेत्, अहं कथं साहाय्यं करोमि?" इति ।

तदा भक्तस्य ज्ञानोदयः अभवत् ।
यदि वयं प्रयत्नं कुर्मः, तर्हि एव देवः साहाय्यं करोति ।

उद्यमः साहसम् धैर्यं बुद्धिः शक्तिः पराक्रमः ।
षडेते यत्र वर्तन्ते तत्र देवः साहाय्यकृत् ॥